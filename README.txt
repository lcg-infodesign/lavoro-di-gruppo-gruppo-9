THE GOSPELS
Il progetto è una rappresentazione interattiva dei quattro Vangeli della Bibbia di Re Giacomo, in particolare dell'edizione del 1769. 
L'obiettivo è analizzare e visualizzare la presenza e l'interazione di personaggi ed eventi nel corso del racconto, rendendo immediata e facilmente comprensibile la completa dimensione narrativa dell'opera. 


DATASET E PROCESSI DI TRASFORMAZIONE DEI DATI
Il dataset di partenza è stato creato da Robert Rouse, che ha analizzato la Bibbia di Re Giacomo (ed.1769), riportando libri, capitoli e versi, personaggi e gruppi di persone, luoghi ed eventi.
Il dataset è stato poi elaborato estraendo solamente i dati di nostro interesse inerenti ai vangeli, ovvero capitoli, personaggi ed eventi. 
Partendo dall'elaborazione del dataset originale sono stati creati quattro diversi CSV, adatti per la trasformazione in file JSON.

Sito dei progetti di Robert Rouse: https://viz.bible/
Dataset di partenza: https://airtable.com/app5UK4s70d5PwupX/shrlkhIzIUzmx9whR/tbl9cHtigkAm69h8L/viw9a8F7UWkhB9kUR


IL SITO
Aprendo il sito si visualizza la landing page, scorrendo è possibile selezionare il vangelo che si vuole osservare tramite le illustrazioni associate agli evangelisti.
Si aprirà quindi una rappresentazione globale del vangelo, all’interno della quale i personaggi, rappresentati da un cerchio del colore associato all'evangelista di riferimento, vengono collegati agli eventi in cui sono coinvolti, rappresentati da esagoni. I collegamenti tra personaggi ed eventi sono rappresentati da linee. 
Tramite uno slider, a partire dall stato di 'Overview', è possibile navigare tra i capitoli, vengono così evidenziati i personaggi presenti e l’evoluzione della struttura narrativa del libro.
La visualizzazione è stata pensata come uno staging: i personaggi e gli eventi presenti nel capitolo selezionato appaiono colorati, mentre quelli dei capitoli precedenti rimangono visibili in background. Si ottiene così una visione stratificata e dinamica delle interazioni e delle comparse.
Un segno grafico apposito è utilizzato per evidenziare i due personaggi che rimangono presenti in tutti i capitoli: God e Jesus.
Tutta l'infografica è spiegata nella legenda, sempre visibile in alto a destra.
In qualsiasi momento è possibile tornare alla Home page o selezionare un altro vangelo tramite i bottoni posti nella parte superiore della schermata.
Un ulteriore pagina del sito è dedicata all'About us, in cui raccontiamo in breve il progetto.


TEAMWORK
Coppi Lorenzo si è occupato di ricerca, progettazione UX/UI, struttura sito, creazione del prototipo, identità visiva del progetto
Di Biase Marta si è occupata di ricerca, progettazione della struttura del sito, sitemap e user flow, scrittura del codice (html, css e JavaScript)
Ghezzi Martina si è occupata di ricerca, progettazione della struttura del sito, sitemap e user flow, elaborazione dei dati, illustrazioni
Guerra Matteo si è occupato di ricerca, elaborazione dei dati e creazione dei file JSON, scrittura del codice (p5.js)
Miyake Alice si è occupata di ricerca, elaborazione dei dati e creazione dei file JSON, scrittura del codice (p5.js), illustrazioni
Zerboni Lucia si è occupata di ricerca, creazione del prototipo, scrittura del copy, scrittura del codice (html, css e JavaScript)
